La "FPU Status Word" consiste nei 16 bit che costituiscono il registro status, ovvero il registro che rappresenta lo stato corrente della FPU x87.


FP Exceptions Flags (0-5)
Rappresentano le eccezioni causate dalle operazioni FP
- Il bit 0 rappresenta l'eccezione #IE, ovvero Invalid Operation
- Il bit 1 rappresenta l'eccezione #DE, ovvero Denormalized Operation
- Il bit 2 rappresenta l'eccezione #ZE, ovvero Zero Divide
- Il bit 3 rappresenta l'eccezione #OE, ovvero Overflow
- Il bit 4 rappresenta l'eccezione #UE, ovvero Underflow
- Il bit 5 rappresenta l'eccezione #PE, ovvero Precision
  
Stack Fault (6)
 Viene settato dalla FPU se è stato rilevato un overflow o underflow nel registro stack dei dati, ed il valore di C1 identifica quale dei due casi si è verificato. 
 
I bit dallo 0 al 6 sono detti "sticky", ovvero rimangono settati fintanto che non vengono gestiti oppure cancellati da altre istruzioni che agiscono sulla "FPU Status Word".



Exception Summary Status (7)
Viene settato se uno qualsiasi degli Exception Flags è settato e non è mascherato, altrimenti non viene segnalato in questo flag.
Quando questo flag è settato, viene invocato l'handler della FPU per risolvere tutte le eccezioni attive.



Condition Code Flags
Sono i bit C0 (8), C1 (9), C2 (10) e C3 (14), e vengono utilizzati per indicare il risultato di una comparazione o operazione matematica in FP.
In particolare, il bit C1 viene utilizzato da diverse istruzioni ed assume significato diverso a seconda dell'ultima operazione eseguita:
- se è avvenuta un'eccezione #IS (Stack exception), il flag viene settato ad 1 per indicare overflow oppure 0 per indicare underflow
- se è avvenuta un'eccezione #P (Precision), il flago viene settato ad 1 se l'arrotondamento è stato fatto verso il primo numero più grande
- se è stata eseguita l'istruzione FXAM, il flag contiene il segno del valore FP esaminato



Top Of Stack Pointer (11-13)
Puntano alla cima dello stack della FPU ed assumono un valore che va da 0 a 7


FPU Busy (15)
Viene settato se la FPU sta eseguendo delle operazioni ed è quindi in uso.




Quando la FPU ha a che fare con istruzioni che effettuano delle comparazioni, per comodità nel caso fossero seguite da istruzioni condizionali, i 7 bit più significativi del registro status sono copiati nei 7 bit meno significativi del registro EFLAGS.
Così facendo, i flag CF (0), PF (2) e ZF (6) prendono rispettivamente i valori dei flag C0, C2 e C3.
